\chapter{Popis problematiky}
První část práce představuje úvod do teorie řešení problémů s omezujícími podmínkami. Nejprve jsou zde popsány základní typy těchto problémů a způsoby, jak je řešit. Poté následuje popis několika algoritmů a na závěr kapitoly jsou uvedeny heuristiky, které mohou pomoci zvýšit efektivitu řešení.


%%%%%%%%%%%%%%%%%%%%%%%%%%%%%%%%%%%%%%%
%%%%%%%%%%%%%%%%%%%%%%%%%%%%%%%%%%%%%%%
\section{Constraint programming}
\emph{Constraint programming} (či \emph{programování s~omezujícími podmínkami}) je jedním z~odvětví umělé inteligence pro řešení optimalizačních úloh, konkrétně problémů splnitelnosti omezujících podmínek (CSP úlohy). Asociace ACM v~článku \cite{Wegner1996} označila toto téma jako jedno z~klíčových oblastí pro budoucí výzkum, neboť se problémy s~omezujícími podmínkami přirozeně vyskytují v~každodenním životě. Předností constraint programming je navíc to, že uživatel popíše problém k~vyřešení pouze deklarativně - nedá tedy počítači žádný postup k~řešení, jen zadá aktuální stav problému a specializovaný program (řešič) najde řešení (pokud existuje).

Typickým příkladem problému s~omezujícími podmínkami jsou různé hry, například sudoku. Jak ukazuje definice \ref{def:csp}, CSP se skládá z~proměnných, domén a omezujících podmínek. V~sudoku jsou proměnnými volná políčka na~hracím poli, z~nichž každá má svoji \emph{doménu} (množinu hodnot, kterých může teoreticky nabývat, v~tomto případě čísla 1 až 9). Omezujícími podmínkami jsou samotná pravidla hry - požadavek na~unikátnost číslice v~řádku, sloupci, resp. Ve~čtverci. Pojmy \emph{doména} a \emph{omezující podmínka} přesněji vysvětlují definice č.~\ref{def:domain} a \ref{def:constraint} níže.

\begin{definition}[{\cite[s.~14]{rossi2006}}]
\label{def:csp}
\emph{CSP} (\emph{problém splnitelnosti omezujících podmínek}) je \\ trojice $(V, D, C)$, kde
\begin{itemize}
  \item $V$ je uspořádaná posloupnost proměnných,
  \item $D$ je uspořádaná posloupnost domén (viz definice č.~\ref{def:domain}) náležejících k~proměnným,
  \item $C$ je množina omezujících podmínek (viz definice č.~\ref{def:constraint}).
\end{itemize}
\end{definition}

Známý SAT problém\footnote{Boolean satisfiability problem} je také příkladem problému s~omezujícími podmínkami.

\subsection{Doména}
\begin{definition}[{\cite[s.~10]{Vu2005}}]
\label{def:domain}
\emph{Doména} (nebo také \emph{definiční obor}) proměnné je množina všech hodnot, kterých může proměnná nabývat.
\end{definition}

Doménou, jak ukazuje definice \ref{def:domain}, může být jakákoliv množina. Nejjednodušší jsou diskrétní konečné domény (podmnožiny přirozených čísel,\\ $\{red, green, blue \}$ při obarvování grafu, $\{ true, false \}$ u SAT problém, apod.). Diskrétní domény mohou být také nekonečné - v~takovém případě se může stát, že řešení nelze popsat jednoduše výčtem hodnot z~domén a je nutné jej popsat vztahem mezi proměnnými \cite[s.~139]{Russell:2003}.

V reálném světě se často vyskytují problémy se spojitými doménami, které mohou být reprezentovány pomocí intervalů (lineární programování je příkladem takového problému).


\subsection{Omezující podmínka}
\begin{definition}[{\cite[s.~11]{Vu2005}}]
\label{def:constraint}
\emph{Omezující podmínka} $c$ na~konečné posloupnosti proměnných $(x_1, \dots, x_n)$ s~doménami $(D_1, \dots, D_n)$, $n \in \boldsymbol{N}$, je podmnožina kartézského součinu $ D_1 \times \dots \times D_n $.
\end{definition}

Omezující podmínka dle definice \ref{def:constraint} je tedy relace mezi proměnnými a lze ji zapsat jako $c(x_1, \dots, x_n)$. Vzhledem k~tomu, že se jedná o~relaci, lze omezující podmínky rozdělit podle arity na~relace unární ($x \leq 1$), binární ($x = y$) a více-ární ($x + y > z $) \cite[s.~139]{Russell:2003}.

V praktické části této práce budou omezující podmínky reprezentovány rovnicemi (jednoduchá rovnice $x = 0, x \in \boldsymbol{N}$ zjevně omezuje možné hodnoty proměnné $x$, jedná se tedy o omezující podmínku).

Omezující podmínka je \emph{redundantní} (nadbytečná) {\cite[s.~20]{Vu2005}}, nemá-li její odebrání z~CSP vliv na~řešení problému (v problému \\ $P = (V, D, C)$, kde $C = {c_1: x > y, c_2: x > y, c_3: y < x}$ jsou libovolné dvě podmínky redundantní).

Pro práci je důležité ještě jedno dělení omezujících podmínek, a to na~\emph{primitivní} a \emph{komplexní} podmínky (více viz \cite{kue12}). Omezující podmínka reprezentovaná rovnicí v~primitivním tvaru obsahuje maximálně dvě aritmetické operace (maximální arita podmínky je tedy rovna třem). Toto rozdělení je důležité, protože algoritmus využitý v~praktické části umí pracovat pouze s~primitivními podmínkami a program je očekává na~vstupu. Před spuštěním programu je tedy nutné provést manuální rozklad podmínek a označit, které z~proměnných se vyskytovaly v~původních podmínkách. Takovým proměnným se říká \emph{dominantní}, ostatní jsou \emph{nedominantní}, nebo také \emph{pomocné} proměnné.

Rozdíl mezi ekvivalentními jednoduchými a komplexními podmínkami ukazují příklady č.~\ref{eq:complexConstraint} a \ref{eq:primitiveConstraint}. V~tomto příkladu jsou dominantními proměnnými $x$, $y$ a $z$.

\begin{equation} \label{eq:complexConstraint}
x + 2y + z = 1
\end{equation}

\begin{equation} \label{eq:primitiveConstraint}
v_1 = 2y \quad \wedge \quad v_2 = z - 1 \quad \wedge \quad v_3 = x + v_1 \quad \wedge \quad v_3 + v_2 = 0
\end{equation}





%%%%%%%%%%%%%%%%%%%%%%%%%%%%%%%%%%%%%%%
%%%%%%%%%%%%%%%%%%%%%%%%%%%%%%%%%%%%%%%
\section{Numerical constraint satisfaction problem}
\label{ch:ncsp}

Tato práce se zabývá řešením \emph{numerických CSP} (\emph{NCSP}, \emph{numerical CSP}), což je podmnožina CSP problémů, jejichž domény jsou spojité (a tedy jsou to intervaly) a které se dají reprezentovat soustavami rovnic či nerovnic. Rovnice nebo nerovnice vlastně kladou na~proměnné nějaká omezení a zmenšují tak množiny hodnot, kterých mohou nabývat \cite{rueherDependency}.

Domény proměnných v~NCSP problémech jsou reálné intervaly, a cílem řešiče je co nejvíce tyto intervaly zúžit (zúžení domény podle omezující podmínky se říká \emph{propagace omezující podmínky}, v případě NCSP se tento proces někdy nazývá \emph{propagace intervalů}), při zachování všech řešení soustavy rovnic tvořené omezujícími podmínkami. To ukazuje následující jednoduchý příklad \ref{eq:simpleConstraint}.

\begin{equation} \label{eq:simpleConstraint}
x^2 = 1\qquad x \in \boldsymbol{R}
\end{equation}

Nechť rovnice \ref{eq:simpleConstraint} představuje omezující podmínku a pro doménu $D_x$ proměnné $x$ platí $D_x = (-5;5)$. Všechna řešení této rovnice určitě leží v~intervalu $D_x$, ale také například v~$\langle -1;2)$, nikoliv však v~$(0;2)$ (tento interval obsahuje jen jedno ze dvou řešení). Metody řešení numerických CSP dokáží problém vyřešit nalezením minimálního intervalu obsahujícího všechna řešení, tj. $D_x' = \langle -1;1\rangle$. Nalezený interval vlastně tvoří jakési ohraničení všech možných řešení, anglicky se toto ohraničení nazývá \emph{box}. V~praxi je pak třeba řešit soustavy těchto podmínek a nalezená ohraničení (boxy) jsou tvořena kartézským součinem intervalů.

Výhodou těchto problému je fakt, že se dají (alespoň do počtu třech dominantních proměnných) snadno vizualizovat jako graf. Domény proměnných představují jednotlivé osy, omezujícími podmínkami jsou funkce a boxy obalující řešení jsou skutečnými 2D či 3D \uv{krabicemi} okolo řešení.

Nebude-li řečeno jinak, bude se zbývající text právě věnovat především problematice numerických CSP.



%%%%%%%%%%%%%%%%%%%%%%%%%%%%%%%%%%%%%%%
%%%%%%%%%%%%%%%%%%%%%%%%%%%%%%%%%%%%%%%
\section{Intervalová aritmetika}
\label{ch:interval_arithmetic}
Intervalová aritmetika je rozšířením aritmetiky reálných čísel na~intervaly. Následující definice jsou převzaty~\cite{Moore:09}, s~výjimkou, že pro značení otevřených a uzavřených intervalů je využita notace používaná v~české literatuře:

\begin{itemize}
    \item $\langle a;b \rangle \equiv \{x \in R | a \le x \le b \} $ - uzavřený interval
    \item $(a;b) \equiv \{ x \in R | a < x < b \}$ - otevřený interval
\end{itemize}

Pro sčítání, odčítání, násobení a dělení intervalů platí následující vztahy ($x = \langle a; b \rangle$ a $y = \langle c; d \rangle$ jsou intervaly a odpovídající vztahy platí i pro otevřené intervaly):

\begin{subequations}
\begin{align}
   x+y = \langle & a + c;  b + d \rangle\\
   x-y = \langle & a - c;  b - d \rangle\\
   \begin{split}x  \cdot y = \langle & min(ab, ad, bc, bd); \\ & max(ab, ad, bc, bd) \rangle \end{split}\\
   \frac{x}{y} = x & \cdot \frac{1}{y} \mbox{ pokud } 0 \notin y, \mbox{ kde } \frac{1}{y} \equiv \langle  \frac{1}{b}; \frac{1}{a} \rangle
\end{align}
\end{subequations}

Odčítání lze převést na~sčítání pomocí tohoto vztahu:

\begin{subequations}
\begin{align}
   -x = - \langle a;b \rangle = \langle -b; -a \rangle
\end{align}
\end{subequations}


Dalšími potřebnými operacemi jsou průnik a sjednocení:

\begin{subequations}
\begin{align}
   x \cap y = \{ & i \in R | i \in x \wedge i \in y \} \\
   x \cup y = \langle & min(a, c); max(b, d) \rangle
\end{align}
\end{subequations}


U všech vztahů si lze povšimnout, že výsledkem je vždy nejširší možný interval.

Jako \emph{intervalový obal} (\emph{interval hull}, značeno $H$) se označuje nejmenší interval \uv{obalující} podmnožinu reálných čísel. Například platí, že $H(\{2,5,8\}) = \langle 2; 8 \rangle$, $H((1;3) \cup (5;7)) = (1;7)$.











%%%%%%%%%%%%%%%%%%%%%%%%%%%%%%%%%%%%%%%
%%%%%%%%%%%%%%%%%%%%%%%%%%%%%%%%%%%%%%%
\section{Řešení a splnitelnost CSP}
Přiřazení konkrétní hodnoty z~domény proměnné se nazývá \emph{ohodnocení} (\emph{label}). Přiřazuje-li ohodnocení hodnotu všem proměnným problému, jedná se o \emph{úplné ohodnocení} (\emph{compound label}). Tyto pojmy stačí k~definici řešení a splnitelnosti problému s~omezujícími podmínkami (definice \ref{def:solution}, resp. \ref{def:satisfiability}).

\begin{definition}[{\cite[s.~14]{rossi2006}}]
\label{def:solution}
\emph{Řešení} (\emph{solution}) CSP je takové úplné ohodnocení, pro které platí všechny omezující podmínky.
\end{definition}

\begin{definition}[{\cite[s.~14]{rossi2006}}]
\label{def:satisfiability}
CSP problém je \emph{splnitelný} (\emph{satisfiable}), existuje-li pro něj řešení.
\end{definition}

Podle charakteru problému někdy stačí nalézt jen jedno řešení, jindy je třeba nalézt všechna řešení, jindy je nutné najít optimální řešení.

Jak ale vůbec řešení problému probíhá? Nejprve je nutné zavést pojmy \emph{ekvivalence problémů} a \emph{redukce problému}. Dva CSP problémy jsou ekvivalentní, jsou-li nadefinované nad~stejnou posloupností proměnných a stejnou množinou omezujících podmínek a mají stejné množiny řešení \cite[s.~18]{Vu2005}. Například problémy

\begin{align*}
P_1 = ((x, y), (\{-1,0,1,2,3\}, \{1,2,3\}), \{x - y = 0\}) \\
P_2 = ((x, y), (\{1,2,3\}, \{1,2,3\}), \{x - y = 0\})
\end{align*}

jsou ekvivalentní a splnitelné. Na stejném příkladu lze demonstrovat i redukci problému. Redukce problému je transformace na~ekvivalentní a jednodušší CSP \cite[s.~23]{Vu2005}. Problém $P_2$ tak mohl vzniknout z~problému $P_1$ redukcí domény proměnné $x$, přičemž byly z~domény dané proměnné odebrány tzv. \emph{nekonzistentní} hodnoty (hodnoty, pro které neexistuje řešení). Jak redukce může probíhat vysvětluje kapitola \ref{ch:narrowingHowWorks}, v~tuto chvíli ji stačí považovat za černou skříňku, která na~vstupu přijme CSP a vrátí ekvivalentní zredukovaný problém.

\subsection{Branch-and-prune algoritmus}

Obecný postup pro řešení CSP, který je popsán algoritmem~\ref{alg:GeneralSolutionAlg} (převzatý z~\cite[s.~22]{Vu2005}) využívá k~nalezení řešení právě redukování problému.

\begin{algorithm}
\caption{Algoritmus Solve}
\label{alg:GeneralSolutionAlg}
\begin{algorithmic}[1]
\Require CSP problém $P = (V, D, C)$ k vyřešení.
\Ensure Zredukovaný problém $P$.
\Procedure{Solve}{$P$}
\State $continue \gets true$
\While{continue and not Happy}
\State Zredukuj problém $P$
\If{not Happy}
\If{atomic}
\State $continue \gets false$
\Else
\State \verb|Split| - rozděl problém a opakuj pro jednotlivé části
\EndIf
\Else
\State\Return $P$
\EndIf
\EndWhile
\EndProcedure
\end{algorithmic}
\end{algorithm}

Algoritmus \verb|Solve| má tři důležité části - volání \verb|Happy| funkce, ověření \emph{atomicity} a rozdělení zredukovaného problému (\emph{splitting}). Spuštění algoritmu navíc často předchází předzpracování zadaného problému, jako například detekce a odstranění redundantních podmínek, nebo rozklad komplexních podmínek na~primitivní.

\begin{enumerate}
    \item Funkce \verb|Happy| ověřuje, jestli je program \uv{spokojený} s~aktuálním výsledkem a jestli může skončit. To může znamenat například to, jestli byl nalezen dostatečný počet řešení, nebo jestli bylo dokázáno, že žádné řešení neexistuje, apod.
    \item Ověření atomicity je kontrola, zda je zredukovaný problém již dostatečně malý, aby byl přijat jako řešení. Pro určení velikosti problému lze využít několik metrik, v~případě NCSP se nejčastěji používá měření velikosti domén dominantních proměnných a to buďto absolutní, nebo relativní vzhledem k~původní velikosti (například požadavek na~zmenšení domény na~tisícinu původní velikosti).
    \item Nebyl-li problém dostatečně zmenšen, dojde k~jeho rozdělení na~více částí (resp. na~několik menších CSP). To v~praxi nejčastěji znamená, že dojde k~rozdělení domén podle pravidla, kterých lze vymyslet poměrně velké množství. U CSP s~diskrétními doménami je jedno z~možných rozdělení takové, kdy se z~domény nějaké proměnné vyjme jedna hodnota a ta se použije u problému $P_1$ a zbytek hodnot z~domény se použije u problému $P_2$. U problému $P_1$ pak lze velmi rychle rozhodnout, zda patří do řešení, nebo ne. U numerických CSP problémů je nejjednodušší nějakým způsobem rozdělit jeden či více intervalů (domén). V~programu vytvořeném pro tuto práci je při každém rozdělení rozpůlena doména jedné proměnné, která je vybrána metodou \emph{round-robin}. To znamená, že jsou voleny jedna po druhé, tak jak jdou za sebou v~definici problému zadaného uživatelem.
\end{enumerate}

Ohledně rozdělení problému na~menší části se možná nabízí otázka, proč je to vůbec potřeba, když redukce problému (řádek č.~4 v~pseudokódu) by měla být schopná odstranit nekonzistentní hodnoty z~domén. V~některých typech problému (a je to případ i NCSP problémů řešených zde) a v~závislosti na~použitém algoritmu se může stát, že se algoritmus zastaví na~krajních hodnotách domény. Obrázek č.~\ref{img:solving} níže znázorňuje průběh řešení NCSP problému s~využitím splittingu.

Červená a modrá křivka jsou omezující podmínky (soustava dvou rovnic) a zelený rámeček okolo nich v~bodu 1 je box tvořený doménami proměnných. Řešení problému se pochopitelně nalézá v~průsečících obou křivek, algoritmus ale při prvním průchodu dokáže box zmenšit maximálně tak, jak je ukázáno v~bodu 2. Následně dojde k~rozpůlení jedné z~domén a algoritmus se znovu spustí pro obě poloviny, které se již podaří maximálně zredukovat.

\begin{figure}
\centering
\includegraphics[scale=.68]{img/solving.eps}
\caption{Průběh algoritmu Solve s rozdělováním na menší problémy}
\label{img:solving}
\end{figure}

Algoritmům tohoto typu se říká \emph{branch-and-prune} algoritmy, což je volně přeložitelné jako \uv{větvení a odřezávání větví} - řešení se při zavolání \verb|Split| rozdělí na~několik větví, z~nichž ty, které nevedou k~řešení, budou odřezány.

Jak bude vidět později, řešič implementovaný v~této práci používá podobný algoritmus v~rekurzivní variantě (pseudokód konkrétně použité varianty je v~patřičné kapitole).







\subsection{Propagace omezujících podmínek se sčítáním a násobením}
\label{ch:narrowingHowWorks}
Teoretický základ pro propagaci omezujících podmínek se sčítáním, násobením a několika dalšími operaci položil John G. Cleary v~roce 1987 ve~svém článku \emph{Logical Arithmetic}~\cite{cleary87}. Tabulka~\ref{narrowingTable} ukazuje příklad (převzatý z~\cite{cleary87}) redukce domény pro omezující podmínku ve~tvaru $z = x + y$. Pro zúžení domény jedné proměnné si ji stačí vyjádřit z~rovnice a provést průnik její domény s~intervalem vzniklým z~pravé strany rovnice. Například pro zredukovanou doménu $D_z'$ proměnné $z$ platí $D_z' = D_z \cap (D_x + D_y)$.



\begin{table}
\centering
\begin{tabular}{|l|l|l|l|}
\hline
 Počáteční domény & $x \in \langle 0;2 \rangle$ & $y \in \langle 1;3 \rangle$ & $z \in \langle 4;6 \rangle$  \\ \hline
 $z = x+y$  &  & &  $\langle 1;5 \rangle$  \\ \hline
 $y = z-x$  & & $\langle 2;6 \rangle$  &  \\ \hline
 $x = z-y$  & $\langle 1;5 \rangle$  &  &  \\ \hline
 Nové domény & $x \in \langle 1;2 \rangle$ & $y \in \langle 2;3 \rangle$ & $z \in \langle 4;5 \rangle$ \\ \hline
\end{tabular}
\caption{Příklad redukce domén proměnných v podmínce $z = x + y$}
\label{narrowingTable}
\end{table}


Propagace podmínek s~násobením lze provést podobně, s~jednou komplikací, kterou odhalí následující příklad. Omezující podmínku $y = z \cdot x; x \in \langle -2;3 \rangle; y \in \langle -\infty ; \infty \rangle; z \in \langle 1;1 \rangle $ lze chápat jako rovnici $ y = \frac{1}{x}$ a je vidět, že žádný z~intervalů není možné přímo zmenšit a to i přesto, že doména proměnné $y$ obsahuje podmnožinu hodnot, kterých nemůže nabývat ($ \langle -\frac{1}{2};\frac{1}{3} \rangle $). Tento problém lze vyřešit pomocí funkce \verb|Split| z~algoritmu~\ref{alg:GeneralSolutionAlg}. O operacích, které trpí stejným problém se říká \emph{intervalově konvexní}, zatímco operace jako sčítání jsou \emph{intervalově konkávní}.

Samotný algoritmus pro propagaci omezující podmínky je poměrně dlouhý, a proto zde nebude uveden. Jeho délka je způsobena tím, že se rozvětvuje podle toho, které meze intervalů jsou větší či menší než nula. Rozvětvení je uvedeno v~tabulce v~článku \cite{hickeyImplementation}.

V několika jednoduchých krocích (a to pouze s~využitím pravidel intervalové aritmetiky) se tak povedlo zúžit domény všech proměnných a vztahy mezi proměnnými přitom stále platí. Existuje důkaz (viz \cite{cleary87}), že je zbytečné snažit se volat zužovací funkci na~omezující podmínku vícekrát okamžitě po sobě, domény se vždy maximálně zmenší již při prvním spuštění. V~případě, kdy se proměnná vyskytuje ve~více než jedné omezující podmínce ale může nastat situace, kdy následkem zúžení domény podle jedné podmínky dojde k~rozšíření domény vzhledem k~jiné podmínce a tak může být potřeba znovu zúžit tuto doménu podle již použité podmínky.





%%%%%%%%%%%%%%%%%%%%%%%%%%%%%%%%%%%%%%%
%%%%%%%%%%%%%%%%%%%%%%%%%%%%%%%%%%%%%%%
\section{Konzistenční techniky a algoritmy}
Konzistenční techniky slouží k~rychlému odebrání nekonzistentních (neplatných) hodnot z~domén proměnných a jejich cílem je dostat CSP do \emph{konzistentního stavu}, kdy domény neobsahují žádné nekonzistentní hodnoty. V~této kapitole je popsáno několik základních technik využitelných především pro nenumerické CSP a je ukázán přechod od nich na~techniku zvanou \emph{hull consistency}, používanou pro NCSP, která je pro tuto práci nejdůležitější, protože právě ona je využita v~praktické části.

\subsection{Node consistency}

\begin{definition}[{\cite[s.~16]{rossi2006}}]
\label{def:nodeConsistency}
Proměnná je \emph{node konzistentní}, je-li každá hodnota z~její domény konzistentní pro všechny unární omezující podmínky.
\end{definition}

Nejjednodušší konzistenční technikou je \emph{node consistency} \cite{bartakGuide} (viz algoritmus č.~\ref{NCAlgorithm}), pomocí které se dá velmi snadno (alespoň u diskrétních domén) dosáhnout konzistence tím, že program prochází hodnoty z~domény jednu po druhé a pro každou hodnotu ověřuje, zda má pro všechny unární omezující podmínky smysl. Pokud nemá, je odebrána.


\begin{algorithm}
\caption{Algoritmus NC}
\label{NCAlgorithm}
\begin{algorithmic}[1]
\Require CSP problém $P = (V, D, C)$ k vyřešení.
\Ensure CSP bez nekonzistentních hodnot v doménách.
\Procedure{NC3}{$V, D, C$}
\For{každou proměnnou $v \in V$}
\For{každou hodnotu $x$ v doméně proměnné $v$}
\For{každou omezující podmínku $c \in C$}
\If{$x$ nesplňuje podmínku $c$}
\State Odstraň $x$ z domény.
\EndIf
\EndFor
\EndFor
\EndFor
\EndProcedure
\end{algorithmic}
\end{algorithm}


\subsection{Arc consistency}

\begin{definition}[{\cite[s.~16]{rossi2006}}]
\label{def:arcConsistency}
Proměnné $x$ a $y$ jsou \emph{arc konzistentní}, existuje-li pro každou hodnotu z~domény proměnné $x$ hodnota z~domény proměnné $y$ tak, že všechny omezující podmínky mezi těmito dvěma proměnnými platí.
\end{definition}

Diskrétní CSP problém se dá představit jako orientovaný graf (omezující podmínka je relace mezi proměnnými). Název této konzistenční techniky pochází z~jednoho anglických názvů pro hranu (\uv{arc}).

Pro dosažení tohoto typu konzistence existuje několik algoritmů, z~nichž poměrně jednoduchý a zároveň efektivní je algoritmus AC3 \cite{bartakGuide}. AC3 postupuje tak, že pro každou dvojici proměnných $(x, y)$ odstraní z~domény proměnné $x$ všechny hodnoty nekonzistentní s~$y$. Algoritmus si udržuje seznam hran ke~zkontrolování a při odebrání alespoň jedné hodnoty z~domény proměnné $x$ jsou do zmíněného seznamu přidány všechny hrany směřující do uzlu reprezentujícího proměnnou $x$.






\subsection{Hull consistency}

Jak node consistency, tak i arc consistency, se hodí spíše pro CSP s~diskrétními doménami, protože vždy pracují s~konkrétními hodnotami. V~případě spojitých domén je výhodnější nalézt obal, který zaručeně pokrývá všechny konzistentní hodnoty, i za cenu toho, že některé hodnoty v~něm budou nadbytečné. Takto funguje právě hull consistency.

\begin{definition}[{\cite[s.~572]{rossi2006}}]
\label{def:hullConsistency}
Omezující podmínka je \emph{hull konzistentní}, pokud kartézský součin domény proměnných z~dané podmínky tvoří intervalový obal všech řešení splňující danou podmínku. Problém $P$ je hull konzistentní, jsou-li všechny omezující podmínky hull konzistentní.
\end{definition}

Jsou známy dva základní algoritmy k~dosažení hull consistency - \emph{HC3} a \emph{HC4}.

Tyto algoritmy jsou vhodné především v~případě, kdy se jedna proměnná nevyskytuje v~mnoha podmínkách najednou. Pokud tomu tak je, nastává tzv. \emph{dependency problem} (problém závislosti) a HC algoritmy se stávají neefektivními, neboť nalezený intervalový obal může být větší, než je ve~skutečnosti potřeba \cite{BenhamouCLPIntervals}. Dependency problem se projeví i na~velmi jednoduché podmínce $x - x = 0, x \in \langle 0;10 \rangle$. Na první pohled je správným řešením zúžení domény na~$\langle 0;0\rangle$, podle pravidel pro součet v~intervalové aritmetice bude ale výsledek $\langle 0;10 \rangle - \langle 0;10\rangle = \langle -10; 10 \rangle$. Existují jiné konzistenční techniky (např. \emph{box consistency}), které si s~tímto problémem poradí \cite{rueherDependency}.

Tyto techniky se dají dále kombinovat například s~\emph{branch-and-prune} algoritmy, které umožňují rekurzivně rozpůlit nalezený box a tyto poloviční boxy dále zmenšovat pomocí HC algoritmů. Je tak možné získat několik menších boxů, které budou zahrnovat méně nadbytečných hodnot.

\subsubsection{HC3}
Algoritmus HC3 byl navržen jako první z~algoritmů pro propagaci intervalů v~roce 1997 v~článku \cite{Benhamou97applyinginterval}, autoři ho tehdy nazvali jednoduše jako \uv{A narrowing algorithm}. Název HC3 byl vytvořen později v~článku \cite{Benhamou99revisinghull} (tento název byl vybrán pro podobnost s~algoritmem AC3 používaný pro dosažení arc consistency), kde byl uveden i pokročilejší algoritmus HC4, který na rozdíl od HC3 nevyžaduje vstupní podmínky rozložené do primitivního tvaru.
 
Původní algoritmus HC3 navržený v~článku \cite{Benhamou97applyinginterval} je uveden v~pseudokódu č.~\ref{HC3Algorithm}, tvar algoritmu reálně použitý v~této práci je uveden v~implementační části.

\begin{algorithm}
\caption{Algoritmus HC3}
\label{HC3Algorithm}
\begin{algorithmic}[1]
\Require CSP problém $P = (V, D, C)$ k vyřešení.
\Ensure Informace o nekonzistenci, nebo zmenšený problém $P$.
\Procedure{HC3}{$V, D, C$}
\State $Q \gets C$
\While{$Q \neq \emptyset$ }
\State Vyber podmínku $c$ z $Q$.
\State $Q \gets Q \setminus \{ c \}$
\State $\{ x_1, ..., x_n\} \gets $ proměnné z $V$ vyskytující se v $c$.

\For{každé $x_i \in \{x_1, ..., x_n \} $}
\State $D_i' \gets $ zredukuj doménu $D_i$ proměnné $x_i$ podle podmínky $c$.
\If{$D_i' = \emptyset$}
\State \Return CSP je nekonzistentní.
\EndIf
\If{$D_i' \neq D_i $}
\State $D_i \gets D_i'$
\State Přidej do $Q$ podmínku $c$ a všechny další podmínky z $C$, které obsahují proměnnou $x_i$.
\EndIf
\EndFor
\EndWhile
\State \Return $P$
\EndProcedure
\end{algorithmic}
\end{algorithm}


\subsubsection{HC4}
Výhoda algoritmu HC4 oproti HC3 spočívá ve~faktu, že umí pracovat i s~komplexními podmínkami a není tak potřeba jejich rozklad, což ve~výsledku zkracuje i dobu běhu algoritmu \cite{Benhamou99revisinghull}. Nevýhodou je ovšem mnohem složitější implementace, která se skládá ze dvou fázi: dopředného průchodu (\emph{ForwardEvaluation}) a zpětného průchodu (\emph{BackwardEvaluation}).

Celý algoritmus funguje tak, že prochází syntaktický strom výrazu a při dopředném průchodu od listů ke kořeni odhaduje s~využitím intervalové aritmetiky domény rodičovských uzlů podle domén synů. Průběh pro omezující podmínku $2x = z - y^2$ s~doménami $D_x = \langle 0;20\rangle$, $D_y = \langle -10;10\rangle$ a $D_z = \langle 0;16\rangle$ ukazuje obrázek č.~\ref{img:forwardPropag}.

\begin{figure}
\centering
\includegraphics[scale=.65]{img/forwardPropag.eps}
\caption{Dopředný průchod u algoritmu HC4}
\label{img:forwardPropag}
\end{figure}

Při zpětném průchodu (obrázek č.~\ref{img:backwardPropag}) od kořene k~listům se pak zpřesňuje výsledná doména - podle rodičovského uzlu se zúží domény synů. Algoritmus u kořene provede stromu z~předchozího příkladu provede průnik (kvůli rovnosti v~kořeni stromu) domén obou synů ($\langle 0;40\rangle \cap \langle -100;16\rangle$), které byly vypočteny při dopředném průchodu. Tímto je kořen zpracován a zpětný průchod se může spustit rekurzivně pro oba podstromy. V~případě levého podstromu je novým kořenem uzel s~operací násobení a doménou $\langle 0;16 \rangle$. Nyní je již snadné zúžit doménu proměnné $x$ na~její finální hodnotu, $\langle 0;8 \rangle$. Stejným postupem se podaří zúžit i domény proměnných $y$ a $z$ na~$\langle -4;4 \rangle$, resp. $\langle 0;16 \rangle$.

\begin{figure}
\centering
\includegraphics[scale=.65]{img/backwardPropag.eps}
\caption{Zpětný průchod u algoritmu HC4}
\label{img:backwardPropag}
\end{figure}







%%%%%%%%%%%%%%%%%%%%%%%%%%%%%%%%%%%%%%%
%%%%%%%%%%%%%%%%%%%%%%%%%%%%%%%%%%%%%%%
\section{Heuristiky}
Heuristiky při řešení problémů s~omezujícími podmínkami pomáhají rozhodnout, podle jaké omezující podmínky zužovat domény a v~jakém pořadí je zužovat. Jsou stále předmětem výzkumu a neexistuje žádný důkaz, který by prokazoval nějakou heuristiku lepší, než všechny ostatní. 

\subsection{Typy heuristik}
Heuristiky pro řešení NCSP se dají rozdělit do následujících dvou skupin \cite{feiten10}:

\begin{itemize}
  \item Heuristiky rozhodující podle statických (neměnných) vlastností proměnných, například počtu jejich výskytů, nebo aritmetických operací, kterých se účastní.
  \item Heuristiky rozhodující podle domén proměnných - zúžit širokou doménu může být výhodnější než dále zužovat malou doménu. Tyto vlastnosti jsou dynamické, tj. mění se během průběhu algoritmu.
\end{itemize}


Jedním z~cílů této práce je otestovat vliv heuristik na~efektivitu řešení různých problémů a v~následujících podkapitolách je uvedeno několik nápadů na~možné heuristiky (část jich je převzata z~\cite{feiten10}), z~nichž některé jsou využity v~praktické části. Seznam není vyčerpávající, jistě jich lze vymyslet o mnoho více.

\subsubsection{Statické parametry}

Heuristikami rozhodujícími podle statických parametrů mohou být:

\begin{itemize}
  \item dominanci či nedominanci proměnné,
  \item vstupní množinu podmínek:
        \subitem počet podmínek, ve~kterých se proměnná vyskytuje,
        \subitem počet dominantních proměnných v~podmínce,
        \subitem operace použitou v~omezující podmínce (sčítání/násobení).
\end{itemize}

\subsubsection{Dynamické parametry}

Heuristiky využívající dynamické parametry mohou brát ohled na:

\begin{itemize}
    \item intervaly:
        \subitem velikost,
        \subitem zda pokrývá kladné i záporné hodnoty,
    \item zda se dvojice již použila ke zredukování domény.
\end{itemize}

U dynamických parametrů se může vyplatit ukládat posloupnost změn hodnot, tak, jak se měnily během běhu programu. V~praxi se ale při rozhodování nepoužívá celá posloupnost, jen její část. Následující parametry pracují s~historií změn:

\begin{itemize}
  \item poměr velikosti domény či problému k~původní velikosti,
  \item poměr aktuální velikosti k~velikosti v~minulém průběhu smyčky,
  \item číslo průběhu smyčky, kdy se naposledy používala dvojice ke zredukování domény.
\end{itemize}

\subsection{Použité heuristiky}
Níže jsou uvedeny heuristiky využity v~praktické části této práce. Každá heuristika má svůj krátký název, kterým je identifikována ve~výsledcích experimentů. Heuristiky převzaté z literatury jsou označeny odkazem na použitý zdroj.

\begin{itemize}
  \item \emph{rand} je \uv{heuristika} vybírající pseudonáhodnou dvojici,
  \item \emph{dom-first} \cite{feiten10} se snaží nejprve redukovat domény dominantních proměnných - proměnné vyskytující se v~původních nerozložených podmínkách,
  \item \emph{small/large-int-first} \cite{feiten10} se snaží dále zúžit nejužší, resp. nejširší intervaly,
  \item \emph{shrunk-most/least-first} \cite{feiten10} vybírá nejprve proměnné, jejichž domény byly nejvíce, resp. nejméně, od začátku běhu algoritmu zmenšeny (vypočítává se kvocient z~původní a aktuální velikosti domény),
  \item \emph{max-right-cand} \cite{feiten10} vybírá proměnnou s~nejvyšší pravou mezí domény. Např. proměnná s~doménou $(1;6)$ může být vybrána dříve než proměnná s~doménou $(1;3)$, protože má vyšší pravou mez,
  \item \emph{min-right-cand} \cite{feiten10} vybírá proměnnou s~nejmenší pravou mezí domény,
  \item \emph{fail-first} vybírá proměnnou, která je přítomna v~největším počtu omezujících podmínek.
\end{itemize}


%%%%%%%%%%%%%%%%%%%%%%%%%%%%%%%%%%%%%%%
%%%%%%%%%%%%%%%%%%%%%%%%%%%%%%%%%%%%%%%
\section{Charakteristiky problémových instancí pro algoritmus HC3}

Problémy k~řešení mají některé vlastnosti, které přispívají k~nižší efektivitě při řešení. Jsou jimi například:


\begin{itemize}
  \item výskyt jedné proměnné ve~více omezujících podmínkách,
  \item počáteční velikosti domén,
  \item počet proměnných,
  \item počet omezujících podmínek.
\end{itemize}

V~praktické části je ověřen vliv uvedených vlastností.

